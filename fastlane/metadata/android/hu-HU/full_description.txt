Az Element egy biztonságos üzenetküldő, és egy csoportmunka-alkalmazás, amely távoli munkavégzéshez is alkalmas. Az alkalmazás végponti titkosítás használatával biztosít videókonferenciázási, fájlmegosztási és hanghívási lehetőségeket.

<b>Az Element funkciói többek között:</b>
- Fejlett online kommunikációs eszközök
- Titkosított üzenetek a biztonságos céges kommunikációhoz, otthonról dolgozóknak is
- Decentralizált csevegés a nyílt forráskódú Matrix protokoll használatával
- Biztonságos fájlmegosztás a projektek kezeléséhez
- Videócsevegés, VoIP és képernyőmegosztás 
- Egyszerű integráció a kedvenc online kollaborációs eszközeivel, projektkezelési eszközökkel, VoIP szolgáltatásokkal, és más csoportos üzenetküldő alkalmazásokkal

Az Element teljesen más, mint az összes többi üzenetküldő és kollaborációs alkalmazás. A biztonságos üzenetküldést és decentralizált kommunikációt biztosító Matrix platformot használja. Akár egyénileg üzemeltetett kiszolgálók is használhatók az adatok feletti teljes körű irányítás érdekében.

<b>Magánszféra és titkosított csevegés</b>
Az Element megvédi a nemkívánatos hirdetésektől, az adatbányászattól és a zárt platformoktól. Ezeken felül biztonságban tartja az összes adatát és a négyszemközti hívásait a végponti titkosításnak és az eszközök közti hitelesítésnek köszönhetően.

Az Element irányítást ad a magánszférája felett, miközben lehetővé teszi, hogy biztonságosan kommunikáljon bárkivel a Matrix hálózatban, vagy a többi üzleti kommunikációs eszközt használókkal, az olyan alkalmazások integrálásának köszönhetően, mint például a Slack.


<b>Az Elemet egyénileg is üzemeltethető</b>
Hogy nagyobb irányítása legyen az érzékeny adatai és beszélgetései felett, az Element egyénileg is üzemeltethető, vagy választhat a Matrix-alapú kiszolgálók közül – ez a nyílt forráskódú és decentralizált kommunikáció szabványa. Az Element adatvédelmet, biztonsági megfelelést és rugalmas integrációt kínál.

<b>Legyen a saját adatai tulajdonosa</b>
Ön dönti el, hogy hol tárolja az adatait és üzeneteit. Az adatbányászat és a harmadik felek hozzáférésének kockázata nélkül.

Az Element különböző módokon kínál irányítást:
1. Szerezzen egy ingyenes fiókot a matrix.org nyilvános kiszolgálón, melyet a Matrix fejlesztői üzemeltetnek, vagy válasszon az önkéntesek által üzemeltetett kiszolgálók ezrei közül
2. Üzemeltesse a saját fiókját, a saját IT infrastruktúráján
3. Regisztráljon egy fiókot egy egyéni kiszolgálón, az Element Matrix Services szolgáltatási platformjára való előfizetéssel

<b>Nyílt üzenetküldés és együttműködés</b>
Bárkivel cseveghet a Matrix hálózatán, akár az Elementet használják, akár egy másik Matrix alkalmazást, vagy akár egy teljesen különböző üzenetküldő alkalmazást.

<b>Szuper biztonságos</b>
Valódi végponti titkosítás (csak azokban a beszélgetésekben, melyek vissza tudják fejteni az üzeneteket), és kölcsönös aláírást használó eszközhitelesítés.

<b>Teljes kommunikáció és integráció</b>
Üzenetküldés, hang- és videóhívások, fájlmegosztás, képernyőmegosztás és számos integráció, bot és kisalkalmazás. Építsen szobákat, közösségeket, maradjon kapcsolatban és intézzen el dolgokat.

<b>Folytassa ott, ahol abbahagyta</b>
Maradjon kapcsolatban, bárhová is megy. Az üzenetelőzményei teljesen szinkronizálva lesznek az eszközei között, és a weben itt: https://app.element.io

<b>Nyílt forráskódú</b>
Az Element Android egy nyílt forráskódú projekt, amely a GitHubon érhető el. Jelentse a hibákat és működjön közre a fejlesztésében itt: https://github.com/element-hq/element-android
